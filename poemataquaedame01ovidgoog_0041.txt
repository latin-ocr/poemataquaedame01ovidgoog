11. 3ro‚] Appeal of the Eartlr to Jupiter. 27

quam solet esse, fulb sacraque ita voce locuta est:

‘Si placet hoc, meruique, quid Ο tua fulmina
cessant,

summe deum? liceat periturae viribus ignis 280

igne perire tu0‚ clademque auctore levare.

vix equidem fauces haec ipsa in verba resolvo’-.·

presserat ora vapor —‘ tostos en aspice crines,¹

inque oculis tantum, tantum super ora favillae.

hosne mihi fructus, hunc fertilitatis honorem ²85

officiique refers, quod adunci vulnera aratri

rastrorumque sero, totoque exerceor anno,

quod pecori frondes alimentaque mitia fruges

. humano generi, vobis quoque tura ministro?

’ sed tamen exitium lac me meruisse, quid undae3 ²90

quid meruit frater? cur illi tradita sorte

aequora decrescunt et ab aethere longius absunt?

quod si nec fratris, necte mea gratia tangit,

at caeli miserere tui l circumspice utrumque:

fumat uterque polus; quos si vitiaverit ignis, 295

atria vestra ruent. Atlas en ipse laborat,

vixque suis humeris candentem sustinet axem.

si freta, si terrae pereunt, si regia caeli,

in chaos antiquum confundimur. Eripe flammis,

siquid adhuc superest, et rerum consule summae! 300
Dixerat baec Tellus: neque enim tolerare vaporem

ulterius potuit, nec dicere plura3 suumque

rettulit os in se propioraque Manibus antra.
At pater omnipotens, superos testatus et ipsum

’ qui dederat currus nisi opem ferat, omnia sato ¹ 305

interitura gravi, summam petit arduus arcem,

unde solet latis nubes inducere terris

unde movet tonitrus, vibrataque fulmina jactat.

sed neque, quas posset terris inducere, nubes

tunc habuit, nec quos caelo dimitteret, imbres. 310

 

