30 11. The Adventare os Phaethon. [Mem

credit, ut injuste missi memor ignis ab illo:
stagna petit patulosque lacus, ignemque perosus,
quae colat, elegit contraria flumina flammis. 380 ¹ ·

Squalidus interea genitor Phaethontis, et expers
ipse sui decoris, qualis cum deficit orbem
esse solet, lucemque odit seque ipse diemque,
datque animum in luctus, et luctibus adicit iram,
officiumque negat mundo. ‘Satis' inquit ⁶ ab aevi 385
sors mea principiis suit inrequieta, pigetque
actorum sine fine mihi, sine honore laborum.
quilibet alter agat portantes lumina currusr
si nemo est, omnesque dei non posse fatentur,
ipse agat ς ut saltem, dum nostras temptat habenas,
orbatura patres aliquando fulmina ponat.
tum sciet, ignipedum vires expertus equorum,
non meruisse necem, qui non bene rexerit illos!

Talia dicentem circumstent omnia Solem
numina, neve velit tenebras inducere rebus, 395
supplice voce rogant; missos quoque Juppiter ignes
excusat, precibusque minas regaliter addit.
colligit amentes et adhuc terrore paventes
Phoebus equos, stimuloque domans et verbere caeditr
saevit enim, natumque objectat et imputat illis. 400

 

