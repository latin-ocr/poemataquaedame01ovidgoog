tv.95.] Meetng assigned at Νὑιιιὲ Tomd.

. ex aequo captis ardebant mentibus ambo:

conscius omnis abest ; nutu signisque loquuntur.›
Quoque magis tegitur, tectus magis aestuat ignis.

fissus erat tenui rima, quam duxerat olim σς

cum fieret, paries domui communis utrique.

id vitium nulii per saecula longa notatum-

quid non sentit amor? -primi vidistis, amantes,

et vocis fecistis iter3 tutaeque per illud

murmure blanditiae minimo transire solebant. 70

saepe, uhi constiterant, hinc Thisbe, Pyramus illinc,

inque vices iuerat captatus anhelitus oris,

‘Invide’ dicebant ‘ paries, quid amantibus obstas?

quantum erat, ut sineres toto nos corpore jungi,

aut hoc si nimium, vel ad oscula danda pateres! 75

nec sumus ingrati; tibi nos debere fatemur,

quod datus est verbis ad amicas transitus aures.'

talia diversa nequiquam sede locuti,

sub noctem dixere vale, partique dedere

oscula quisque suae non pervenientia eontra. 80
Postera nocturnos aurora removerat ignes,

solque pruinosas radiis siccaverat herbas:

ad solitum coiere locum. Tum murmure parvo

multa prius questi, statuunt ut nocte silenti

saliere custodes foribusque excedere temptent, 85

cumque domo exierint, urbis quoque tecta relinquant;

neve sit errandum lato spatiantibus arv0,

conveniant ad busta Nini, lateantque sub umbra

arboris: arbor ibi niveis uberrima pomis

ardua morus erat, gelido contermina sonti. 90
Pacta placent3 et lux, tarde discedere visa,

praecipitatur aquis, et aquis nox surgit ah isdem.

callida per tenebras versato cardine Thisbe

egreditur fallitque suos, adopertaque vultum

pervenit ad tumulum, dictaque sub arbore sedit. 3 93

 

