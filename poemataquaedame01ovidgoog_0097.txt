vr11.415.] The Wld Boar at Bay. 83

fixa sub aure feri summum destringit arundo
corpus, et exiguo rubefecit sanguine saetas.
nec tamen illa sui successu laetior ictus,
quam Meleagros erat. Primus vidisse putatur, ³85
et primus sociis visum ostendisse cruorem,
et ‘Meritum’ dixisse ‘feres virtutis honorem!
erubuere viri, seque exhortantur, et addunt
cum clamore animos, jaciuntque sine ordine telas
turba nocet jactis, et quos petit, impedit ictus. 390
Ecce furens contra sua fata bipennifer Arcas
‘Discite, femineis quid tela virilia praestent,
Ο juvenes, operique meo concedite' dixit3
‘ipsa suis licet hunc Latonia protegat armis,
invita tamen hunc perimet mea dextra Diana.' ³95
talia magniloquo tumidus memoraverat ore,
ancipitemque manu tollens utraque securim
institerat digitis, primos suspensus in' artus.
occupat audentem, quaque est via proxima leto,
summa ferus geminos direxit ad inguina dentes. 400
concidit Ancaeus, glomerataque sanguine multo
viscera lapsa fluunt, madefactaque terra cruore est.
Ibat in adversum proles Ixionis hostem
· Pirithous, valida quatiens venabula dextra.
'cui procul Aegides ‘ O me mihi carior’ inquit 405
‘pars animae consiste meaei licet eminus esse
fortibus: Ancaeo nocuit temeraria virtus.'
dixit, et aerata torsit grave cuspide cornumz
cui bene librato votique potente futuro
obstitit aesculea frondosus ab arbore ramus. 410
misit et Aesonides jaculum, quod casus ab illo
vertit in immeriti fatum latrantis, et inter
ilia conjectum tellure per ilia fixum est. a
At manus Oenidae variat3 missisque duabus
basta prior terra, medio stetit altera tergo. 415

 

