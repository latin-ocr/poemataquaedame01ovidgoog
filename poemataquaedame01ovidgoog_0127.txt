X11.73.] Τ be House os Fame.

caelestesque plagas, triplicis confinia mundi:

, unde quod est usquam, quamvis regionibus absit,
inspicitur, penetratque cavas vox omnis ad aures.
Fama tenet, summaque domum sibi legit in arce;
innumerosque aditus ac mille foramina tectis
addidit, et nullis inclusit limina portis.

nocte dieque patet: tota est ex aere sonanti;

tota fremit, vocesque refert, iteratque quod audit 3
nulla quies intus, nullaque silentia parte.

nec tamen est clamor, sed parvae murmura vocis:
⁴ qualia de pelagi, si quis procul audiat, undis 50
esse solent; qualemve sonum, cum Juppiter atras
increpuit nubes, extrema tonitrua reddunt.
atria turba tenet: veniunt leve vulgus, euntque;
mixtaque cum veris passim commenta vagantur
milia rumorum, confusaque verba volutant. 55
equibus hi vacuas implent sermonibus aures,
hi narrata serunt alio, mensuraque ficti
crescit, et auditis aliquid novus adicit auctor.
illic Credulitas, illic temerarius Error,
vanaque Laetitia est, consternatique Timores, 60
Seditioque recens, dubioque auctore Susurri.
ipsa quid in caelo rerum pelagoque geratur
et tellure, videt, totumque inquirit in orbem.

Fecerat haec notum, Graias cum milite sorti
adventare rates3 neque inexspectatus in armis ⁶5
hostis adest. Prohibent aditus, litusque tuentur
Troes3 et Hectorea primus fataliter hasta,

Protesilae, cadis, commissaque proelia magno
stant Danais, fortisque animae nece cognitus Hectore ι
nec Phryges exiguo, quid Achaica dextera posset, 70

¹ sanguine senserunt. Et jam Sigea rubebant

litora; jam leto proles Neptunia, Cygnus

mille viros dederat; jam curru instabat Achilles,
8

 

