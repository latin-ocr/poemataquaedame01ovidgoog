x111.7o.] Clartn ofAjax. 119

obtulimus quia nos ad prima pericula, simus?

‘ Atque utinam aut verus furor ille, aut creditus esset,
nec comes hic Phrygias umquam venisset ad arces
hortator scelerum! non te, Poeantia proles, 45
expositum Lemnos nostro cum crimine haberet:
qui nunc, ut memorant, silvestribus abditus antris,

. saxa moves gemitu, Laertiadaeque precaris

quae meruit, quae, si di sunt, non vana precaris.

Ι et nunc ille eadem nobis juratus ,in arma, 50

heu l pars una ducum, quo successore sagittae

Herculis utuntur, fractus morboque fameque

velaturque aliturque avibus, volucresque petendo

debita Trojanis exercet spicula fatis,

ille tamen vivit, quia non comitavit Ulixen. 35
‘ Mallet et infelix Palamedes esse relictus:

quem male convicti nimium memor iste furoris

prodere rem Danaam finxit, fictumque probavit

crimen, et ostendit, quod jam praefoderat, aurum. 60
‘Ergo aut exsilio vires subduxit Achivis,

aut nece: sic pugnat, sic est metuendus Ulixes.

qui licet eloquio fidum quoque Nestora vincat,

haud tamen efficiet, desertum ut Nestora crimen

esse rear nullum: qui cunr imploraret Ulixen 65

vulnere tardus equi, fessusque senilibus annis,

proditus a socio est. Non haec mihi crimina fingi

scit bene Tydides, qui nomine saepe vocatum

corripuit, trepidoque sugam exprobravit amico. ’

aspiciunt oculis superi mortalia justis: 70

en eget auxilio, qui non tulit; utque reliquit,

sic linquendus erata legem sibi dixerat ipse.
‘Conclamat socios. Adsum ; videoque trementem ’

pallentemque metu et trepidantem morte futura.

opposui molem clipei, texique jacentem, 75
servavique animam (minimum est hoc laudis) inertem.

 

