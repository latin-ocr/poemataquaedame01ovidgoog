X111.143.] Reply os Ulysses. 121

nec clipeus, vasti caelatus imagine mundi, 110
conveniet timidae nataeque ad furta sinistrae.
debilitaturum quid te petis, improbe, munus?
“ quod tibi si populi donaverit error Achivi,
cur spolieris erit, non cur metuaris ab hoste:
et fuga, qua sola cunctos, timidissime, vincis, 115
tarda sutura tibi est gestamina tanta trahenti.

‘Adde quod iste tuus, tarn raro proelia passus,
integer est clipeus: nostro, qui tela serendo
Ι mille patet plagis, novus est successor habendus.
denique, quid verbis opus est? Spectemur agendo!
arma viri sortis medios mittantur in hostes:
inde jubete peti, et referentem ornate relatis.’

Finierat Telamone satus, vulgique secutum

· ultima murmur erat3 donec Liiertius heros

astitit, atque oculos paulurn tellure moratos 1²5
sustulit ad proceres, expectatoque resolvit
ora son03 neque abest facundis gratia dictis.

‘ Si mea cum vestris valuissent vota, Pelasgi,
non foret ambiguus tanti certaminis heres,
tuque tuis armis, noste poteremur, Achille. ¹ 130
, quem quoniam non aequa mihi vobisque negarunt
fata‚’ manuque simul veluti lacrimantia tersit
lumina ‘quis magno melius succedat Achilli,
quam perquem magnus Danais successit Achilles?
huic modo ne prosit, quod, uti est, hebes esse videtur:
neve mihi noceat, quod vobis semper, Achivi,
proluit ingenium3 meaque haec facundia, siqua est,
quae nunc pro domino, pro vobis saepe locuta est,
invidia careat3 bona nec sua quisque recuset.

‘Nam genus et proavos et quae non lecimus ipsi,
vix ea nostra voco. Sedenim, quia rettulit Ajax
esse Jovis pronepos, nostri quoque sanguinis auctor
Juppiter est, totidemque gradus distamus ab illo.

 

