140 Tre Wr‘sdom os King Numa. [Mnrnu.

ne facite, et monitis animos advertite nostris: 140
cumque boum dabitis caesorum membra palato,
mandere vos vestros scite et sentite colonos.

⁴ Et, quoniam deus ora movet, sequar ora moventem
rite deum, Delphosque rneos ipsumque recludam
aethera et augustae reserabo oracula mentis. 145
’ magna, nec ingeniis evestigata priorum,
quaeque diu latuere, canam. Juvat ire per alta
astra; juvat terris et inerti sede relicta
nube vehi, validique humeris insistere Atlantis;
palantesque homines passim ac rationis egentes 150
despectare procul, trepidosque obitumque timentes ’
sic exhortari, seriemque evolvere sati.

‘O genus attonitum gelidae formidine mortis!
quid Styga, quid tenebras et nomina vana timetis,
materiem vatum, salsique pericula mundi? ¹55
corpora sive rogus flamma, seu tabe vetustas
abstulerit, mala posse pati non ulla putetis.
morte carent animae, semperque, priore relicta
sede, novis domibus vivunt habitantque receptae.
ipse ego - nam memini- Trojani tempore belli 160
Panthoides Euphorbus eram, cui pectore quondam
haesit in adverso gravis hasta minoris Atridae.
cognovi clipeum, laevae gestamina nostrae,
nuper Abanteis templo Juuonis in Argis.

‘ Omnia mutantur: nihil interit. Errat, et illinc ¹⁶5
huc venit, hinc illuc, et quoslibet occupat artus
spiritus, eque seris humana in corpora transit,
inque seras noster, nec tempore deperit ullo.
utque novis facilis signatur cera figuris,
nec manet ut suerat, nee formas servat easdem, 170
sed tamen ipsa eadem est, animam sic semper eandem
esse, sed in varias doceo migrare figuras.
ergo - nec pietas sit victa cupidine ventris-

 

