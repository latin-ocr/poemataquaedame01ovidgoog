180 Skorter Poems. [Tarsam.

At mihi jam puero caelestia sacra placebant,
Inque suum furtim Musa trahebat opus.

Saepe pater dixit ⁶ Studium quid inutile temptas?
Maeonides nullas ipse reliquit opes.’
Motus eram dictis, totoque Helicone relicto

² Scribere conabar verba soluta modis.

Sponte sua carmen numeros veniebat ad aptota,
Et quod temptabam dicere, versus erat.

Interea tacito passu labentibus annis
Liberior fratri sumpta mihique toga est,
Induiturque humeris cum lato purpura clavo,
Et studium nobis quod suit ante, manet.
Jamque decem vitae srater geminaverat annos,
Cum perit, et coepi parte carere mei.
Cepimus et tenerae primos aetatis honores,
Deque viris quondam pars tribus una sui.
Curia restabat 3 clavi mensura coacta est:
Majus erat nostris viribus illud onus.
Nec patiens corpus, nec mens fuit apta labori,
Sollicitaeque fugax ambitionis eram.
Et petere Aoniae suadebant tuta sorores
Otia, judicio semper amata meo.
Temporis illius colui fovique poetae,
Qotque aderant vates, rebar adesse deos.
Saepe suas Volucres legit mihi grandior aevo,
Quaeque necet serpens, quae juvet herba, Macer.
Saepe suos solitus recitare Propertius ignes, 43
Jure sodalicio qui mihi junctus erat.
Ponticus heroii, Bassus quoque clarus iambis
Dulcia convictus membra suere mei.
Et tenuit nostras numerosus Horatius aures,
Dum serit Ausonia carmina culta lyra. 50
Vergilium vidi tantum; nec amara Tibullo
Tempus amicitiae fata dedere meae.

 

